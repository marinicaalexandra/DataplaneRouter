Programul este un router simplu care primește și trimite pachete de rețea folosind protocoalele Ethernet, ARP și IPv4. 
Este capabil să analizeze pachetele primite și să le routeze pe baza informațiilor din tabelele de rutare și ARP.

Înainte de a intra în funcționalitatea principală, programul inițializează și pregătește resursele necesare, 
cum ar fi tabelele de rutare și de protocol ARP. Tabelele sunt populate cu informații citite dintr-un fișier de configurare specificat la rulare.

Programul rulează într-o buclă continuă, așteptând să primească pachete de la interfețele rețelei. Când un pachet este recepționat, 
este analizat pentru a determina natura sa și modul de tratare corespunzător.

Dacă pachetul este de tip ARP, programul răspunde în consecință sau actualizează tabela ARP cu noile informații despre adresele IP și MAC ale 
dispozitivelor din rețea.

Dacă pachetul este un pachet IPv4, programul verifică suma de control a antetului IP și identifică ruta optimă către destinație, 
bazându-se pe informațiile din tabela de rutare. În cazul în care ruta este găsită, programul verifică dacă are adresa MAC corespunzătoare în tabela ARP. 
În caz contrar, trimite o cerere ARP pentru a o obține. După obținerea adresei MAC, actualizează header-ul Ethernet al pachetului 
și îl trimite către destinație prin interfața corespunzătoare.